# Розширення файлів

Розширення файлів що використовуються у роботі з Enterprise можна розділити на 2 групи: нативні файли для платформи та файли для емуляції.

## Розширення нативних файлів

Вбудована операційна система [EXOS](ss-exos.md) не потребує обов'язкового розширення назви - найважливіші типи файлів вона визначає за [внутрішнім заголовком](http://ep.homeserver.hu/Dokumentacio/Konyvek/EXOS_2.1_technikal_information/exos/kernel/Ch10.html#10.1.1). Але так як дискова система використовує файлову систему сумісну з MS-DOS, то можна використовувати будь-які розширення для зручності. Але для уніфікації використовують наступні розширення:

### COM (виконувані файли EXOS)

**(тип EXOS модуля: 5)**

Виконуваний машинний код. Відрізнити від звичайних DOS-івських файлів можна за заголовком: **00 05 + 16-бітове значення** (яке має бути більше нуля і менше або дорівнює розміру файлу). Програми в машинних кодах можуть бути запущені з будь-якого місця ([EXDOS](ss-exdos.md), BASIC, WP тощо).

### COM (виконувані файли CP/M)

Виконуваний машинний код. Можуть бути запущені тільки у [IS-DOS](ss-is-dos.md).

### BAT

Пакетний файл. Це стандартний текстовий файл, що містить виконувані [EXDOS](ss-exdos.md) (або інші команди, які можуть оброблені іншими системними розширеннями). Ці команди виконуються системою одна за одною, після запуску файла.
  
### INI

Файл ініціалізації (стандартний текстовий файл).  
Спеціальним варіантом є файл **EXDOS.INI**, який виконується під час кожного запуску системи (аналог **autoexec.bat** в **MS-DOS**).
  
### TRN

**(тип EXOS модуля: 5)**

Те саме що і **.com**, але так позначаються завантажувачі ігор з нескінченними життями або іншими читами (trainer);

### VTR

**(тип EXOS модуля: 5)**

Те саме що і **.com**, але так позначаються завантажувачі ігор у яких можна опціонально активувати чіти (trainer);

### BAS

**(типи EXOS модуля: 3 та 4)**

Програма написана на мові [IS-BASIC](../manuals/pr-is-basic-manual-en.md).
Текст програми зберігаються у токенізованому форматі. Але інтерпретатор вміє читати файли і у звичайному текстовому форматі. Ці файли можуть бути завантажені у [IS-BASIC](../manuals/pr-is-basic-manual-en.md).

### PAS

Вихідний код мовою Pascal. Для запуску програм мовою Pascal вихідний код попередньо потрібно відкомпілювати в **.com**-файл. Використовуються з [HiSOFT Pascal](../manuals/pr-hisoft-pascal-manual-en.md), Turbo Pascal та ін.

### 4TH

Вихідний код мовою Forth. Використовуються з [IS-Forth](../programming/is-forth/pr-isforth.md).

### WP

Текстовий документ для вбудованого редактора **WP** (Word Processor).
  
### TXT

Звичайний текстовий ASCII-файл.

### HWP

Текстовий документ для редактора **HWP**.

### ZIP

**(тип EXOS модуля: 4)**

Завантажувач компільованої BASIC-програми ([Zzzip](../programming/zzzip-compiler.md)). Не плутати з розповсюдженим форматом архіву. Ці файли можуть бути завантажені у [IS-BASIC](../manuals/pr-is-basic-manual-en.md). Зазвичай перейменовують на стандартний **.bas**.

### Z

Компільована BASIC-програма ([Zzzip](../programming/zzzip-compiler.md)).

### EXT, REL, XE, XR

**(типи EXOS модуля: 6 та 7)**

Системні програми-розширення. Після завантаження **.ext**-файлу може здатися, що нічого не змінилося, але, ввівши команду `:HELP`, можна відразу виявити нове розширення. Деякі розширення запускаються автоматично після завантаження, але така поведінка не є типовою.

### SCR
 
Файл, що не завантажується безпосередньо. Зазвичай містить завантажувальний екран гри і завантажується після **.com** файлу. Це розширення також використовується для файлів збережених командою: `VSAVE` (їх можна завантажити відповідно командою: `VLOAD`).

### PRG

Файл, що не завантажується безпосередньо. Зазвичай містить основний код і дані гри, завантажується після **.scr** файлу.
   
### ASM, F, FEN, HEA, GEN, S

Асемблерний вихідний код

| Розширення | Назва асемблера                         |
|:----------:| --------------------------------------- |
|    .asm    | **ASMON**/**ASMEN**                     |
|  .f, .fen  | **FENAS**                               |
|    .hea    | **HEASS**                               |
|     .s     | **sjasm** (для PC-сумісних комп'ютерів) |
|            |                                         |

### TOM

Cтиснена програма. Для завантаження потрібний спеціальний завантажувач.

### DTF
Стиснена програма (подальший розвиток пакувальника **TOM**). Для завантаження потрібний спеціальний завантажувач.

### PCK
Стиснений файл. Використовується в **EPDOS**. Стиснення менш ефективніше, ніж **DTF**, але набагато простіше у використанні.

### ROM 
 
Образ ПЗП. Зазвичай ПЗП-версія системних розширень (існує утиліта, яка вміє вантажити їх в ОЗУ), але іноді трапляються у складі ігор, портованих зі Спектрума (в них зберігається модифікований ПЗП-образ ZX Spectrum).

### WIN
Файл, що запускається у **EDC Windows**.

### DTM
 
Музичний файл (зазвичай, конвертований **.mod** файл). Відтворити можна за допомогою **Digitrax Module Player** або командою `:DTM` розширення **IView**.

### TUN

Музичний файл **Music Box Player**.

### MBP

Компільований файл **Music Box Player**.

### EPM (EnterPrise Midi)

Midi-файл, підготовлений для програвання на Enterprise. Прослухати можна програмами **MidiPlay** або **Mididisp**.

### EPV (EnterPrise Video)

Відеофайл (створений програмою **EPvideoconv**). Перегляд за допомогою **IPlay** (входить в пакет **Multiplay**).

### TAP

Образ касетної стрічки ZX Spectrum. Стандартний формат TAP-файлу з платформи ZX Spectrum використовується у програмному емуляторі [SPEmu](se-spemu.md).

### SNA

Снапшот емулятора ZX Spectrum. Стандартний формат SNA-файлу з платформи ZX Spectrum використовується у програмному емуляторі [SPEmu](se-spemu.md).

## Розширення файлів для емуляції

### IMG, DSK

Образ флоппі-диска (для Ентерпрайза використовується сумісна з ПК файлова система FAT-12). Комп'ютер у стандартній комплектації може працювати з дисками на 720КБ, але емулятор [ep128emu](../emulators/em-ep128emu) вміє використовувати образи дисків розміром до 2.88МБ.

### TAP

Образ касетної стрічки. Конкретного стандарту для цього типу файлів немає адже кожна програма використовує свій формат.

|               Програма               | використання емуляторами             | Нотатки                                                                 |
|:------------------------------------:| ------------------------------------ | ----------------------------------------------------------------------- |
| [ep128emu](../emulators/em-ep128emu) | [ep128emu](../emulators/em-ep128emu) | починається з байтів `02 75 CD 72 1C 44 51 26`                          |
|                 EPTE                 | [ep128emu](../emulators/em-ep128emu) | починаючи з 128 байта містить рядок `ENTERPRISE 128K TAPE FILE□□□□□□□□` |
|                Tapir                 |                                      |                                                                         |
|                                      |                                      |                                                                         |

Крім цього стандартний формат TAP-файлу для платформи ZX Spectrum використовується у програмному емуляторі **SPEmu**.

### WAV

Аудіо-образ касетної стрічки.

### ROM 
 
Образ ПЗП. Використовується для налаштування конфігурації системи що емулюється.

### ep128s

Снапшот емулятора [ep128emu](../emulators/em-ep128emu).

### ep128d

Демо-снапшот емулятора [ep128emu](../emulators/em-ep128emu) (снапшот з послідовністю дій, що програється). Має неповну сумісність між версіями, тому файли створені більш старими версіями емулятора можуть некоректно програватись у останній версії.

### e32

Снапшот емулятора [EP32](../emulators/em-ep32);